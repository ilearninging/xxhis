						</div><form action="search.asp" name="form1" id="form1">
<table border="1"  id="table1" style="border-collapse: collapse">
<tr>
<td  height="25" align="center"><span style="font-size: 16px">唐</span></td>
<td  height="25" align="center"><span style="font-size: 16px">公元734年</span></td>
<td  height="25" align="center"><span style="font-size: 16px">甲戌</span></td>
<td  height="25px" align="center"><span style="font-size: 16px">开元二十二年</span></td>
</tr>
<tr>
<td colspan="4">
<table border="0" width="100%">
<tr>
<td  valign="top">
<b>历史纪事</b>　</td>
<td>
<div>李林甫因宦官结连武惠妃，又深结玄宗左右，知帝动静，奏对称旨，是年，与裴耀卿、张九龄同任宰相。裴耀卿兼江淮、河南转运使，实行分段运输法，三年运米七百万斛。幽州节度使张守珪破契丹，杀其王屈烈和可突干。突厥告唐：毗伽可汗被大臣毒死，子伊然可汗立，未几死，弟登利可汗立。　</div></td>
</tr>
</table>
</td>
</tr>
<tr>
<td colspan="4">
<table border="0" width="100%">
<tr>
<td  valign="top">
<b>文化纪事</b>　</td>
<td>
<div></div></td>
</tr>
</table>
</td>
</tr>
<tr>
<td colspan="4">
<table border="0" width="100%">
<tr>
<td  valign="top">
<b>杂谭逸事</b>　</td>
<td>
<div>秦州大地震
　　开元二十二年（七三四）二月十日，秦州大地震。先是秦州百姓闻州西北地下殷殷有声，俄而地震，廨宇及居民庐舍悉崩毁，地裂而复合，经时不定。压死官吏及百姓四千余人。令左丞相萧嵩致祭山川，又令仓部员外郎韦伯阳往宣慰。存恤所损之家，委随事处置闻奏。按：此次秦州地震，据今人论断，已达里氏七级。

迎方士张果至东都
　　方士张果自言有神仙术，诳人云尧时为侍中，于今数千岁，多往来恒山中，则天以来，屡征不至。玄宗令通事舍人裴晤往迎，不理；恒州刺史韦济再荐，玄宗复遣中书舍人徐峤赍玺书迎之，开元二十二年（七三四）二月至东都，肩舆入宫，恩礼甚厚。上所著《神仙得道灵药经》、《阴符经玄解》与《丹砂诀》等。八月，固请还山，为造栖霞观于隐所，制以为银青光禄大夫，号通玄先生。归后不久卒，好异者奏为尸解。玄宗由是颇信神仙。

朝议仍禁私铸
　　自武后以来，民间私铸多，故恶钱益多。恶钱既不易尽收，私铸亦难以尽禁。开元二十二年初，张九龄入相，请不禁私铸。三月十九日，敕百官议之。裴耀卿等皆曰：“一启私铸之门，恐小人弃农逐利，而滥恶更甚。”（此谓私铸伤农）秘书监崔沔曰：“若税铜折役，则官冶可成；计估度庸，则私铸无利，易而可久，简而难诬。且夫钱之为物，贵以通货，利不在多，何待私铸而后足用！”（此谓发展官铸，且不图利，则私铸自灭）右监门录事参军刘秩曰：“夫民富则不可以赏劝，民贫则不可以威禁，若许其私铸，贫者必不能为之。臣恐贫者益贫而役于富（为富者所奴役），富者益富而逞其欲，汉文帝时，吴王濞富埒（比）天子，铸钱所致也。”（此谓私铸可使贫富差距增大，其甚者足以危害国家）玄宗以为然，遂仍禁私铸。

李林甫始入相
　　吏部侍郎李林甫，柔佞多狡诈，深结宦官及妃嫔家，故于皇帝动静，每先知之。由是奏对多顺旨，玄宗悦之。时武惠妃最有宠，生寿王清（时诸王名均从水，后皆从玉，即寿王瑁），诸王皆莫能比，太子亦渐疏。林甫遂因宦官言于惠妃，愿尽力保护寿王，惠妃德之，阴为内助，由是擢黄门侍郎。开元二十二年（七三四）五月二十八日，以裴耀卿为侍中，张九龄为中书令，林甫为礼部尚书，同中书门下三品。林甫自此为相十九年，日惭专擅，而玄宗终信之不疑，唐之中衰，造端于此。

玄宗种麦
　　玄宗自种麦于苑中，开元二十二（七三四）五月，帅太子以下亲往芟（割）之，曰；“此乃用来祭祀宗庙之祭麦，故不敢不亲自种收，同时也可使尔等略知稼穑之艰难。”又以麦遍赐群臣，曰：“近年常派人视察农田种植情况，多不明实际，所以今年亲自种植以取得实际经验。”按：玄宗在开元时，励精图治，颇见成效。其所言所行虽多做作，或非出于实心，然与天宝时相比，究竟难得。

张守珪大破契丹
　　去年春，郭英杰讨契丹，全军皆覆，诏以张守珪为幽州长史兼节度使以经略之。开元二十二（七三四）六月，守珪大破契丹兵，遣使献捷。玄宗喜，敕曰：“边境为患，莫甚于林胡（唐以契丹所据即战国时林胡之地）；朝廷是虞（忧），几烦于将帅。积年逋诛，一朝翦灭（此夸张语，战虽获胜，距灭尚远）。则东方之蟊贼，浸以廓清；河朔之民人，差宽征戍。此皆上凭九庙之灵，下仗群帅之功，今具凯旋，敢不以献。宜择日告九庙，……”

薛王业卒
　　司徒薛王业，玄宗弟，开元二十二年（七三四）七月十日，卒，赠谥惠宣太子。病中，玄宗忧之，一夕容发为变。及卒，帝悲不能食。

裴耀卿掌江淮、河南漕运事
　　先是开元二十一年（七三三）秋，耀卿官京兆尹时，已献自都转漕、沿河设仓之策。既为相，诏兼江淮、河南转运使。于是开元二十二年先在河口（汴水达河之口，今河南荥阳西北）置“输场”。八月十四日于输场东置“河阴仓”（今荥阳东北），西置“柏崖仓”（今河南孟县沿河之西，原系旧仓修复）；于三门东置集津仓，西置盐仓，凿漕渠十八里以避三门之险。在耀卿任事之前，江淮之米首先运进东都含嘉仓，然后从彼雇车陆运三百里至陕州，虽可以避过三门，然运费每两斛需钱一千，非常昂贵。耀卿却令江淮舟米先送进河阴仓，然后用河舟运到含嘉仓（时含嘉仓紧靠黄河），经河及漕渠联运于太原仓，再由太原仓入渭输关中。这样一来，三年之间，运米七百万斛，节约陆运车资三十万缗。有人劝耀卿将所节约钱献给朝廷，耀卿曰：“此乃河漕转运的赢余，怎能作个人市宠之用！”于是奏将此钱留作将来籴米的基金。

张守珪计斩契丹王及可突干
　　契丹权臣可突干连年为边患，唐朝先后派赵含章、薛楚玉、信安王李讳讨之，或受创，或无功，惟开元二十二年（七三四）六月张守珪破其兵，朝廷大喜，然祸魁犹在，未奏全功。会可突干亦困迫，十一月，遣使诈降。守珪使管记（官名，即节度使掌书记）王悔前往招抚，悔至其驻地，细察契丹上下毫无降意，仅略徙其营帐，而密遣人联络突厥，欲捕杀王悔再叛。悔心知之。其时契丹衙官李过折与可突干分率兵马，彼此争权不和，悔乃劝说过折使杀可突干，过折从之，乃乘夜率兵斩其王屈烈及可突干，尽诛其党，帅余众来降。守珪亦出师紫蒙川（今辽宁朝阳西南），大阅兵以威镇之。十二月，枭屈烈与可突干之首于洛阳天津桥。

突厥内乱，三易可汗
　　开元十九年（七三一）突厥重臣阙特勤卒。二十年毗伽可汗为其大臣梅录啜所毒，药发未死，毗伽先讨斩梅录啜，尽灭其党。既卒，国人立毗伽子伊然为可汗。玄宗诏宗正卿李佺前往吊祭，为毗伽立碑建庙，且使起居舍人李融为碑文。未几，伊然亦病卒，国人又立其弟登利为可汗。开元二十二年十二月来告丧。

敕病坊兼养丐
　　先是武后长安（七三一年）以来，于京城初置悲田坊、养病坊，以恤贫养老，置使专司其事。开元五年，宋璟以为“悲田养病乃关释教，系僧尼所掌，不合由官家定使专知，请召僧尼商之。”玄宗不许。开元二十二年（七三四）始断京城乞儿悉令病坊收管，而病坊仍分置诸寺，盖仍从宋璟议，以悲田养病本于释教也。其田仍由官给，其款则由官以本钱收利给之。

李朝隐卒
　　朝隐字光国，三原人。中宗时，官吏部员外郎。时政出权幸，内授官但斜封其状付中书，即宣所司给之。朝隐执罢此类官千四百人。怨谤腾至，不为之屈。开元中官御史大夫，不争引大体，惟先细务，由是名稍衰。终岭南采访处置使。开元二十二年（七三四）卒。

张廷珪卒
　　廷珪济源人。第进士，累迁监察御史，按劾平实。开元初，关中大饥，廷珪应诏上疏，官至少府监。性方介，伟姿容，善八分书，与李邕友善。邕屡踬于仕，朝隐屡表荐之。开元二十二年（七三四）卒，谥贞穆。

契丹内乱，数易其王
　　开元二十二年（七三四）冬，契丹李过折杀其王屈烈，翌年正月来唐献捷，唐以过折为北平郡王，授特进，检校松漠都督，赐锦衣一副，银器十事，绢彩三千匹。同年，过折又为其臣涅礼（一作泥里）所杀，并及其诸子，另一子刺乾奔安东（卢龙）得免。涅礼上言：过折用刑残虐，故杀之。玄宗赦其罪，仍涅礼为松漠都督，密赐张守珪敕曰：“涅礼自擅，难以义责，而未有名位，恐其不安，卿可宣示朝旨，使知无他。”另赐书责涅礼曰：“卿之蕃法（蕃邦习俗）多无义于君长，自昔如此，朕亦知之。然过折是卿之王，有恶辄杀之，为此王者，不亦难乎！但恐卿为王，后人亦尔。常不自保，谁愿作王？亦应防虑后事，岂得取快目前！”不久，突厥引兵东侵奚、契丹，涅礼与奚王李归国共击破之。</div></td>
</tr>
</table>
</td>
</tr>
<tr>
<td colspan="4">
<table border="0" width="100%">
<tr>
<td  valign="top">
<b>注释</b></td>
<td>
<div></div></td>
</tr>
</table>
</td>
</tr>
<tr>
</tr></table>
